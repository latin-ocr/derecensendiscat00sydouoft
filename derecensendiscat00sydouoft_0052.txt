46

tiva et multa in eo genere novasse. Potest igitur fieri, ut
lecticulo verum sit, lectulo autem facili scribendi errore
ortum. Neque auctoritas codicis Ο aut ceterorum librorum
tanta est, ut inde dubitatio tolli possit.

Hi sunt loci, quibus prava correctoris opera in libro
O deprenditur. Iam de aliis quibusdam disseremus, quibus
scriptura illius codicis a nonnullis viris doctis genuina
putatur, nostro autem iudicio meris scribendi erroribus
orta est:

68‚61

In codicibus versus multis modis corruptus est:

Duce viatori basso in sudore levamus,
unde Italorum commentis haec scriptura effecta est:

Dulce viatori lasso iu sudore levamen,
quae usque ad nostram aetatem in editionibus vulgabatur.
Baehrensius autem codicis O testimonio, qui a ceteris libris
eo discrepat, quod viatorum exhibet, adductus hunc versum
edidit:

Dulce viatorum crasso in sudore levamen.

Sed in Fleckeiseni ann. 117 (1878 p. 769) se decessisse ab
hae versus forma profitetur et hunc in modum argumen-
tatur: bassus linguae vulgaris adiectivum in glossis expli-
catum synonymis pinquis, obesus pro scriptura genuina
errore in textum irrepsisse. Scribam autem codicis G cum
in archetypo inveniret viatorum basso iu sudore cumque
videret bassum sudorem sensu carere, suo Marte ut sanaret
mendum ex viatorum effecisse viatori. A vulgata autem
hanc interpolationem viatori basso nova esse auctam viatori
lasso. Quare proficiscendum esse ex scriptura viatorum basso,
ex qua sibi efficiendum videri:

Dulce viatorum salso in sudore levamen.
Insimulat igitur librarium codicis G, quod pravam huic
versui operam impenderit, cum ex archetypi scriptura via-
torum efficeret viatori. Sed tamen testes adstant reo
omnes carminum Catullianorum codices, qui testantur in
archetypo exaratum fuisse:

