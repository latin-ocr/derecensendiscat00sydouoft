44

fautrix fuit et valde dubito an probabiliter poni possit
Catullum ex suo ingenio Amphitriten adiutricem addidisse.
Poeta enim ipse Nereides navem Argonautarum ut monstruni

⁴ inauditum admirantes infra in v, 15 inducit3 Amphitrite

autem ipsa est una Nereidum. Atque si hoc aliquo modo
inde excusari possit, quod Amphitriten uxorem magni Nep-
tuni poeta a ceteris Nereidibus seiunctam esse fingit, restat
aliud. Qualis tandem ea opera. est, qua Amphitrite Argo-
nautas adiuvat? Navem eorum currere docet. Qua autem
re Ellisius et Baehrensius poetam adductum esse putant,
ut fingeret navem nuper aedificatam cursu imbuendam esse?
Propterea, ut videtur, quod Argonautarum navis omnium
prima fuisse fertur. Sed id nos ex Catulli versibus prae-
cedentibus nondum didicimus neque omnino prima navis a
Minerva constructa magis tali disciplina. egebat quam quae-
libet postea hominum manibus facta. Quis igitur has
currere docet? Apparet, spero, sententiam, quae in scriptura
ab Ellisio et Baehrensio probata inest, satis miram et in-
concinnam esse. Iam consideremus scripturam Lachman-
nianam:

Illa rudem cursu prima imbuit Amphitriten.
Amphitrite regina maris figura illa quam rhetores vocant
metonymiam posita est pro ipso mari, ut haec sit sententia:
illa prima mare rude cursu imbuit, hoc est: illa prima vecta
est per maris undas, quae adhuc nullam navem vexerant.
Similiter Valerius Flaccus dicit imbuere terram vomere I 69:

iqnaras Cereris qm? vomere terras

Imbuit.

Iam primum apparet Amphitriten sic non esse fautricem
Argonautarum neque Catullum a fabula tradita deflexisse.
Tum verbis planis dicitur id, quod in Baehrensii scriptura
desiderabamus, Argo navem omnium navium primam fuisse;
id autem hoc loco dici eo magis oportebat, quod in versibus
sequentibus nymphae marinae monstrum inauditum admi-
rantes inducuntur. Denique quod non spernendum est,
planam et concinnam sententiam sic nanciscimur non mu-

