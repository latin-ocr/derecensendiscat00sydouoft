 

13

de G ceterorum librorum archetypo sententiam firmis argu-
montis carere. Fieri enim potest, ut libri illi, quamvis cum
correctore G consentiant, tamen non ex hoc, sed ex eo
libro, ad quem ille correctus est, originem traxerint. Et
iam supra se obtulerunt nobis momenta quaedam, quae
contra Baehrensii sententiam pugnabant, alterum, quod in
G habetur certus numerus vitiorum scribae errore ortorum,
quibus D et L et ceteri vacant, alterum, quod etiam talibus
locis, ubi quid prima manus scripserit legi iam non potest,
pars ceterorum librorum id exhibet, quod a prima exaratum
fuisse ex codicis Ο scriptura verisimile est.

Revera autem G non esse archetypon ceterorum librorum
omnium demonstrari potest comparatis scripturis dupli-
cibus, quae iu illo libro et in Bononiensi (B apud
Ellisium) extant.

De scripturis duplicibus libri G similis atque de
correctionibus inter viros doctos dissensus est. Baehrensius
enim eas omnes ab eodem scriba, qui ipsum textum exaravit,
ex archetypo V transcriptas esse putat, ut qui in illis et
in textu eandem manum cognoscere sibi visus sit. Qua in
re quamquam sunt, qui ei astipulentur (Woelfflinus nunt.
erud. Gott. 1855 p. 1982 Ellisius ed. alt. p. XLIX), tamen
alii aliter de ea re iudicaverunt. Inter quos Bonnetus
partem scripturarum illarum ab ipso libri G scriba simul
cum textu exaratam videri affirmat, partem autem ab eadem
manu scriptam qua correctiones atque ex eodem libro
petitam esse. Nos in ea re Bonneto fidem habemus; ceterum
utram sententiam probemus, non multum interest, dubium
enim non est, quin scripturae illae duplices in V fuerint
atque ex eo quacunque via in G pervenerint.

Eiusdem generis scripturae sunt etiam in libro B,
quas iam cum G comparabimus. Undeviginti in eo duplices
scripturae habentur, quae eaedem in G extant:

2,3 petenti al patenti

10‚27 deserti al deferri

12,2 ioco al loco

