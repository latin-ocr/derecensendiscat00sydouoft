36

codice G parte addendi sunt viginti unus, quibus O et G in
vera scriptura contra D et L consentiunt, ita ut summa
horum locorum sit quinquaginta. Tum locos, quibus O pro-
pius quam D et L ad verum accedit, in hac parte novem
congessimus, ad quos e priore de G parte decem accedunt,
ut summa sit undeviginti. Deinde sex locis scripturae
compendia in Ο servata sunt a librariis D et L male ex-
plicata. Atque omnibus his locis septuaginta quinque
veram scripturam iam Lachmannus edidit. Praeterea autem
octo sunt loci, -- in hac dissertationis parte egimus de
tribus, in priore de quinque —- quibus cum aut Ο solus
aut Ο et G meliorem quam ceteri libri scripturam praebeant,
vera scriptura in Lachmanni editione nondum habetur, sed
ab aliis viris doctis antequam illi codices in usum voca-
rentur inventa est. Nullus est locus, quo codex Ο bonam
scripturam novam et virorum doctorum coniecturis antea
non repertam praebeat. Longe autem plurimis illorum
octoginta trium locorum falsae librorum* D et L scripturae
scribendi vel legendi erroribus neglegentiaque ortae sunt3
octo locis (5‚8. ll,3. 44‚11. 45‚10. 628. 40. 63. 73,4) inter-
polationes in D et L extant, quae absunt a codice O. Illud
igitur profitendum est codicem O inter optimos Catulli
libros habendum neque editoribus neglegendum esse.

Iam cum ad pravas libri Ο scripturas nos convertamus,
primum de eis locis agemus, ubi interpolatoris operam co—
gnoscere nobis videamur. Monendum autem est in priore de
codice G parte nos iam duos huius generis locos tractavisse,
66‚83 colitis et 42‚14 potes, quibus O eandem atque G in-
terpolationem praebet.

64,353

Namque, velut densas praecerpens cultor aristas
Sole sub ardenti flaventia demetit arva.

Haec est scriptura codicum fere omnium, nisi quod in Ο et
in margine codicis L messor exaratum est. Cultor is est,
qui aliquid colit, et cum colendi verbum primitus de agro
adhibeatur, cultor est agricola et hanc notionem habet sive

