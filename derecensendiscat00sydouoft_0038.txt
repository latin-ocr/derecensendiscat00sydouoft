32

borum constructionem grammaticam spectamus3 sin senten-
tiarum nexum respicimus, neque quid ironia hoc loco sibi
velit satis apparet neque omnino explicatio illa satis facere
potest. Cei-tissimum enim est primum versum cum in uni-
versum simillimam versui alteri habuisse sententiam, nisi
quod in illo de hirco, in hoc de podagra agebatur, tum
imprimis voce similis notionis, cuius in altero merito est,
eum carere non potuisse. Hauptius quidem, quamquam et
ipse huiusmodi vocem desiderat, tamen concessit posse for-
tasse voculam merito altero versu positam ad utrumque
respicere; mihi ne hoc quidem concedendum videtur3 hac
enim vocula primi versus non minus quam alterius vis continetur,
hac vocula nititur ironice positum illud mirifice quod infra¹
infertum ea igitur aegre in primo versu caremus; eamque
nanciscimur probantes quam Hauptius probavit Italorum
coniecturam si quoi iure bono. In exitu primi versus Ellisius
Hauptio astipulatus est, sed Baehrensius nisus codice suo
Oxoniensi, qui pro ceterorum librorum scriptura sacrorum
praebet sacratorum, sic versum a Catullo profectum esse
sibi persuasit:

Si quoi, Virro, bono sacratorum obstitit hircus.
Quae verba quomodo vir doctus intellegi velit, nec ipse dicit
nec mihi satis constat. Firmatur autem scriptura quam
Hauptius commendat sacer alarum obstitit hircus? hoc Ovidii
loco fast. II 441:

Italidas matres, inquit, sacer hircus inito,
non testimonio Isidori Hispalensis, qui in libro de differen—
tiis sermonis laudat verba sacer hircus non nominato
scriptore; is enim non, ut Hauptius suspicabatur, hunc
Catulli locum, sed potius Ovidium videtur respexisse (cf.
Ellis. ed.² p. VI ann. 3). Firmatur autem sacer alarum
praetcrea scriptura codicis osam-amram exhibentis litteris at
compendio scriptis. Nam quod mirum videri poterat, sacer
alarum in sacrorum corruptum esse, id qua ratione factum
sit ex hac scriptura iam dilucide perspicitur.

97‚3

