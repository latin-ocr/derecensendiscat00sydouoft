68

Quod si verum est, scribere licet aut qums abstersti aut ab-
stersti ymas. Quorum utrum eligamus, pendet ex eo, quid
iudicemus de hiatu: utrum Catullum eum in caesuram pen-
tametri admisisse censeamus necne. Pertinet autem haec
‹le hiatu quaestio non solum ad hunc locum, sed etiam ad
quinque alios, quorum uno itidem codices inter se dissentiunt.
Est is versus 10 carminis 76:

Quare cur te iam amplius excrucies?
Sic enim in Ο et G et plerisque codicibus scriptum est.
Datanus cum asseclis suis rursus alium verborum ordinem
exhibet, quo hiatus evitatur:

Quare iam te cur amplius excrucies.
Ceteri quattuor loci sunt 66,48. 68‚158. 97‚2. 67‚44:

Iuppiter, ut Chalybum omne yenus pereat.

A quo sunt primo omnia nata bono.

Utrum os an culum olfacerem Aemilio.

Speret nec linquam esse nec auriculam.
Quorum tamen e numero quartus removendus est, quod
grammaticae regulis et sententiae ratione coniunctivus im-
perfecti postulatum quo restituto iam hiatui locus non est:

Speraret nec linquam esse nec auriculam.
Sed etiam ceteris tribus locis, quamquam omni offensione
carent, editores praeter Heysium et Ellisium omnes hiatum
removerunt:

Iuppiter, ut Chalybon omne qenus pereat.

A quo sunt primo mi omnia nata bono.

Utrumne os an culum olfacerem Aemilio.
Videtur illos movisse, quod haec quae apud Catullum extant
exempla unica sunt hiatus in caesuram pentametri admissi
eaque omnia facili opera removeri possunt. Sed cum de
hiatu post syllabam longa vocali aut consona m terminatam
in arsin hexametri admisso non dubitetur — eidem scilicet
editores, veluti Hauptius et L. Mueller, quem ex pentametris
Catullianis expulerunt, in hexametros apud Catullum (66,11.
107,1), Tibullum (I 5,33)‚ Propertium (III 15,1. III 32‚45.
lV 7‚49) admiserunt -- non est sane, cur eum in caesuram

