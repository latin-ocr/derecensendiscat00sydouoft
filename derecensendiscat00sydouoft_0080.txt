74

prium sit hominis nomen ; turbinis, si procellam voluerimus ex-
primere aut in eo, inquit Plinius, qui cst in lusu puerorum
etc. et paullo post: Turben Tibullus:

Namque aym· ut per plana citus sola verbere turbem
quem Maro VII turbonem vocat:

tortus sub verbere turbo.

Haec duo grammaticorum testimonia, illud Servii et haec
Charisii, si quis paullo accuratius perpenderit, plura offen-
dere debent. Primum et in Vergilii Aen, VII 378 turbo et
in Tibulli I 5‚3 turben de puerorum lusu dicitur3 in Catulli
autem versu, de quo agitur, turbo idem, est ac procella, ita
ut minus apte Catulli quam Tibulli versus cum Vergilii a
Servio componi videatur. Tum illud respiciendum est, quod
Charisius Tibulli quidem et Vergilii versus laudat atque Vergilii

⁴ eundem illum VII 378, ad quem Servii annotatio scripta est, de

Catullo tacet; praeterea quod ex primo trium illorum locorum,
ubi ait: non ut quidam stulte hic turben dixerunt p u e rorum , colli-
gitur ei illud tantum notum fuisse hanc vocis formam de oblec-
tamine puerorum, non de procella usurpatam esse. Denique
in Servii testimonio praeter Catulli memoriam nihil est,
quod non apud Charisium habeatur. Quibus omnibus hoc
videtur demonstrari et Servii et Charisii adnotationes ex
eodem fonte derivatas esse, eius autem formam ut pleniorem,
sic puriorem servavisse Charisium, Servii vero testimonium
11011 ad Catullum sed ad Tibullum respicere. Quod si recte
statuimus, apud Catullum turbo retinendum est, apud Tibullum
autem, ubi omnes codices nostri turbo exhibent, confidenter
turben restituendum.

Hic etiam pauca contra Ellisium monenda suut, qui
p. XXXII de codicis D natura disserens scripturas non-
nullas ex eo composuit, quas antiquitatem quandam sapere
arbitratur, Qua in re longe a vero aberravit vir doctus,
nam fere omnes illas quas attulit scripturas meris erroribus
ortas esse certum est, Veluti quod 1214 pro genuino
Saetaba in D Thessala exaratum est, vulgari illo librariorum
errore natum est, quo ordinem singularum literarum pcr-

