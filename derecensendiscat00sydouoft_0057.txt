 

51

Iam restat , ut quid de fide et auctoritate huius libri
iudicandumsit breviter indicemus, Librum O propter satis
magnum numerum bonarum scripturarum inter optimos
Catulli codices habendum esse et quamquam perpaucis locis
eius causa a Lachmanni recensione recedendum sit, non
neglegendum esse supra vidimus. Sed deprendimus in eo
etiam correctiones falsas quidem sed non ineleganteS, quibus
Baehrensius se decipi passus est. Deprendimus corruptelas
scribae neglegentia ortas, e quibus Baehrensius immerito
profectus, sive eas defendere sive emendare studet, a vero
aberravit. Summa igitur cautione opus est, ne nimiam
codici O fidem habentes auctoritate eius in errores inducamur.
Neque inutiliter in aestimanda huius libri auctoritate illud
respici videtur, quod cum ex interpolationibus hominem
paullo acriore ingenio praeditum iu eo corrigendo operam
navasse cognoscatur, cum probabilitate ponimus illum inter-
dum etiam veram scripturam restituisse, ubi ceterorum codicum
librarii falsam archetypi fideliter redderent. Et quamquam
certi in ea rc fines describi non possunt, tamen hoc apparet
haud paucas scripturas ex earum numero, quas veras ex Ο
contulimus, esse ita comparatas, ut facile ab illo indagari
potuerint.

Postquam singulis capitibus de codicibus G et O, quibus
Lachmannus usus non est, egimuS, iam tertio capite disse-
remus de libris Lachmannianis. Qua in parte nostrum erit
disquirere de horum codicum et origine et auctoritate.
Atque Baehrensius cum omnes libros praeter Ο ex G fluxisse
contendit, tum ne Lachmanni quidem libros excepit. Sed
nos iam in prima parte et Bononiensem non ex G, sed pro-
pria ratione ex' V derivatum esse demonstravimus et in
universum quam infirmis argumentis illius sententia nitatur
exposuimus.> Itaque de codice L hic sufficiat unum locum

attulisse idoneum, quo omnis dubitatio de eius codicis origiue
48

