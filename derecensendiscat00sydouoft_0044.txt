38

scriptura ad seutentiam perapta est3 nam idem fere valet
atque illud quin. Sed genuinam eam putare incauti est,
cum neque errore nec mutatione ceterorum librorum scrip-
tura lentaque ex ea orta esse possit. Immo id ipsum, quod
lentaque nihili est, indicio esse debet illud sed codicis O cor-
rectori tribuendum esse, qui perspecto mendo non optimam
adhibuit medelam3 quani nos certe non amplectemur, cum
altera illa ut multo lenior ita etiam multo sit elegantior.
64‚139
At non haec quondam nobis promissa dedisti
Voce, milei non (codd. nec) haec miserae sperare iubebas.

Sic hi duo versus in omnibus codicibus scripti sunt3 codex
Ο et margo libri L praebent blanda pro nobis eamque
scripturam Baehrensius et alii unice veram putant totum
locum sic conformantes:

At non haec quondam blanda promissa dedisti

Voce mihi, non haec misera sperare iubebas.
Et facile sane perspicitur, quibus rationibus ducti illi sic
iudicaverint. Primum enim sic adiectivum nanciscuntur ad
apte definiendum substantivum voce, quod nostratium sensu
sine epitheto nimis nude poni videatur. Tum pluralis
nobis removetur, in quo quis haerere possit statim sequente
singulari mihi. Denique si nobis scribitur, cum mihi ad ea
quae sequuntur trahendum sit, verbum iubendi cum dativo
coniunctum habemus; quam offensionem illi ita effugiunt,
ut blanda scribentes mihi ad enuntiatum prius trahant et
mutatione satis leni ex miserae efficiant misera vel miseram.
Iam vero id, unde discrepantia nobis orta sit, explicare non
possunt. Nam quod nobis errore pro blanda scriptum esse
dicunt, id probabiliter profecto illi non dicunt. Quare
nostrum erit accuratius inquirere in rationes illas, quibus
scriptura blanda commendari videbatur.

In quo autem Baehrensium et ipsum vix haesisse puto,
hoc est, quod pronominis primae personae numerus tam
subito mutatur; cuius mutationis exempla cum apud ceteros
scriptores tum apud Catullum non rara sunt. Prorsus com-

