‘12

vatos esse tum tantum recte colligitur, si constat libri G
correctorem ex suo ingenio correxisse. Atqui inter eas
correctiones, quae aperte falsae sunt, nonnullae extant,
quarum origo explicari non potest, nisi correctorem librum
G cum alio codice comparasse eiusque scripturas in G
intulisse ponimus. Quod ut exemplo illustremus, corrector
64‚309 ville quod verum est mutavit in vicle; victe sensu
cassum et aperte corruptum est atque eiusmodi est haec
corruptela, ut id non consulto ad emendandum Catullum
fictum, sed simplici librarii describentis errore ortum esse
appareat. Unde colligitur correctorem libri G id non ex
suo ingenio, ut Baehrensius vult, sed ex codice, iu quo
victe librarii neglegentia scriptum erat, sumpsisse. Idem
quod de hoc loco de aliis quibusdam correctionibus affirmare
licet (1436 hec tibi salse sit abibit 43,8 atque 64‚355
prosternens 68,115 terretur cf. Bonnetum 76,5 munemi, alia),
ita ut certe partem correctionum illarum statuere possimus
scripturas esse ex alio libro in codicem G translatas. Quod
si recte statuimus, iam actum est de Baehrensii sententia,
qua censet correctiones libri G ab ipso scriba esse inventas.
Quis enim negabit fieri posse, ut omnes correctiones ex
eodem libro ac pars illa transcriptae sint? Immo valde
probabile est id ita fuisse, nam quem summa religione in
transcribendis corruptelis uti videmus, putabimus eum ausum
esse libero arbitrio verba poetae immutare?

Iam ad Bonnetum redire licet. Is idem, quod nos ex
vestigiis quibusdam efficere studuimus, diligenti titulorum
libri G consideratione luculenter demonstravit librum G
correctum esse collato alio libro. Hunc librum necesse est
censoris manum passum esse, propterea quod in G a manu
secunda coniecturae falsae habentur, quibus et Ο et G¹ caret.
Ceterum utrum is fuerit apographon codicis V an ipse V
post descriptos O et G ab homine docto correctus sit,
Bonnetus in dubio reliquit et poterat relinquere, nihil enim
hoc facit ad rem.

Ex eis quae adhuc disputavimus satis apparet Baehrensii

