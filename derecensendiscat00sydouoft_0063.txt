 

57

rius alteram syllabam ta neglexit et primam syllabam vocis
requirunt verbo praecedenti affixit, quo facto pro quirunt
scriptum est quaerunt. Ex hac autem scriptura meditare
quaerunt, quae in G habetur, verum indagare difficilius erat
qnam ut hoc in D coniectura ortum esse credibile videatur.
Poeta enim hoc loco verbum requirendi non usitato posuit
sensu, sed ita ut sit aliquid revocare sibi in memoriam.
Neque Italis contigit, nt genuinam scripturam restituerent:
illi enim scripserunt meditamina quaeruut. Quod autem gra-
vissimum est, corruptum illud innuptaeque a nullo contactum
correctore etiam D exhibet; unde apparet neque sententiam
versiculi a codicum librariis perspectam esse neque exitum
corrupt-um ab eis sanari potuisse. Itaque etiam hoc loeo
persuasum habemus veram scripturam in V fuisse et ex
hoc libro in D pervenisse. At etiam corruptum illud medi-
tare quaerunt in V fuisse supra vidimus. Res sic explicanda
est: cum veri simile sit librum V a librario collatum esse
cum alio codice, non sine probabilitate videmur statuere ab
hoc librario scripturam meditare quaerunt correctam esse:
quam correctionem is, qui archetypum Datani ex V de-
scribebat, recte intellexit, ceteri librarii aut non intellexerunt
aut omnino neglexerunt.

Carminis 65 versus nonus abest a G et Ο et plerisque
libris. Iu D et in Parisino ‘1989 (P¹ apud Schwabium)
haec habentur:

Alloquor audiero nunquam tua loquentem.
Eadem sine lacuna extant in Ellisianorum uno (c). In
reliquis libris, qui hunc versum exhibent (cf. ann. crit.
Ellis), lacuna illa vario modo expleta est tua verba loquen-
tem vel tua fata 1. Viri docti alii interpolatum versiculum
putant, alii ab ipso Catullo profectum. Quorum e numero
copiosius de hoc versu egit Schwabius‚ qui quamquam vv,
9- 14 ex hoc carmine removendos esse et transponendos in
c. 101 iniuria Haasio concessit, tamen de versu nono ipso
recte videtur iudicasse. Is enim in quaest. C. p. 277 haec
de eo scribit: versus nonus (adloquar) in bonis quibusdam

