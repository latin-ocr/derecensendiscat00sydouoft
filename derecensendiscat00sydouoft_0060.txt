54

Hunc versum iam supra (p. 33) sic scribendum esse
probavimus:

Nilo mundius hoc, nihiloque immundior ille.
In D versus ita exaratus est:

Nihilo mundior hoe nihilo immundior illo

et Schwabio teste a secunda manu ante vocem immundior
additum est verbum est. Sed haec neque addito illo verbo
neque omisso sententiam praebent eamque ob causam a cor-
rectore orta esse non possunt. Sed cum D derivatus vide-
atur ex codice qui correctoris manum passus erat, facile
oritur suspicio, ne Datani librarius archetypi sui scripturam

a correctore illo effectam pessumdederit, ea haud dubie
haec fuit:

Nilo mundior hie (sc. culus), niloque immundior
illo (sc. ore).

Atque in hac verba immundior illo censori deberi apparet3
sed difficile diiudicatur, utrum nihiloque, pro quo G cum
ceteris plerisque perperam nobisque exhibet, coniectura ab
eodem indagatum sit an e bono fonte fluxerit. Nihiloque
pro nobisque coniectura inventum esse ei ponent, qui D ex
G derivatum esse volunt. Id fieri potuisse non praefracte
negaverim neque vero libenter posuerim factum esse. Et
si codicis Ο testimonium respicimus, ex quo nihiloque in V
fuisse constat, si duos illos locos respicimus, de quibus modo
egimus, probabilius videbitur etiam hoc loco genuinam scrip·
turam ex V in D transiisse.

Eadem est ratio aliorum quorundam locorum, quibus
cum O et D in vera-scriptura consentiant, Gr contra cum
ceteris plerisque corruptam praebeat, quaeritur, utrum
Datani scriptura correctori debeatur an ex archetypo V
fluxerit. Sunt eius generis hi:

80,6
Grandia te medii tenta vorare viri.

Ο tnta D tenta GL tanta
76,26

