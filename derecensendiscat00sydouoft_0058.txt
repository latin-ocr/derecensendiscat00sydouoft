52

removeri possit: is igitur in v, 1002 exhibet idem vitium
atque O: trev-anensium, cum in G recte veronensum scriptum
sit, Qui mirus inter Ο et L consensus explicari non potest,
si L ex G fluxisse ponimus; ponendum est treronensium in
V extitisse atque inde tum in Ο tum 'in L pervenisse. Sed
de D, qui liber a Lachmanno multo pluris quam L aestimatus
est, a novissimo editore Baehrensio omnium Catulli librorum
pessimus perhibetur, operae pretium erit accuratius disqui-
rere. Et quamquam, ut ab omnibus concessum est, sic a
nobis quoque conceditur ab interpolationibus eum liberum
non esse, tamen neque a codice accuratius perlustrando hac
re deterreri debemus, cum ne ceteros quidem libros omni
librariorum opera immunes invenerimus, — et iu Ο, quem
optimum codicem nonnulli praedicant, sex offendimus inter-
polationes, quibus Lachmanni libri vacant —- neque hinc
iam efficitur prorsus nullius eum esse pretii3 potest enim
vel sic fieri, ut bona et genuina praebeat, quae a. ceteris
codicibus absint. ’

Atque quod D e codice Gr deductum esse credunt, id
sane non quovis loco refutatur, 'quo in D verum extat, in
G non. Nam siquidem librarius aut codicis D ipsius aut
eius archetypi in textu emendando operam collocavit, fieri
potest, ut interdum ei contigerit, ut de suo verum resti-
tueret. Sed occurrunt loci, quibus videatur demonstrari
posse non quaecumque bona in D leguntur, cum a Gr absint,
a correctore restituta esse. Quorum locorum primus est
66,45‚ quo Catullus haec videtur scripsisse:

Cum Medi peperere novum mare cumque iuventus
Per medinm classi barbara navit Athon.

In D recte legitur cumque, in G atque, ita ut is, qui codicem
D ex G derivatum esse putat, ponere debeat Datani illud
cumque a correctore restitutum esse. Iam supra (p. 15)
negavimus hoc fieri potuisse, nunc videamus, quam proba-
biliter hoc a nonnullis statuatur. Gorrector ille nil efficere
studuit nisi illud ut hiatum, qui est post vocem tiuare, re-
moveretz priorem autem partem versus ille omnino non

