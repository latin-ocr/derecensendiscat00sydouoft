8

Sed cum idem verbum etiam notione intransitiva usu veniat,
Ter. Eun. II 1,11:
Censen posse me offirmare et
Per-peti, ne redeam interea?
non dubium videtur, quin recte dici possit animo offirmare
h. e. sich in seinem Gemiite verha'rlen. Idem Baehrensius in
initio versiculi prioris pro quin scripsit quidni, quod ex
scriptura codicum eorum, quos ille solos in crisi factitando.
respiciendos putat G et Ο - ei enim qui tui exhibent, D
et L qui lu — cupidius elicuit. Quidni enim non ponitur
nisi sequente modo coniunctivo et est ironice affirmantis;
huic loeo unice convenit quin, quo sequente aut indicativo
aut imperativo hortantes et instigantes utuntur. Inde igitur,
quod G et‘O qui tui exhibent, non videtur aliquid fructus
capi posse neque ad constituendum textum poetae neque ad
aestimandam codicum illorum auctoritatem. Denique monen-
dum est verba istinc teque inventa esse Heinsii coniectura,
sed de cuius veritate dubitari non debeat3 libri codice G
non excepto instinctoque vel adeo peiora praebent, sed O
habet instincteque, quo Heinsii commentum firmatur.
Egimus adhuc de viginti tribus locis, quibus codicis G
scriptura Lachmanni libris praestat. In his duo tantum
extant, quos extremos tractavimus, quibus a Lachmanni
textu recedendum videbatur. Atque his locis vera scriptura
iam ante codicem G repertum ab aliis viris doctis coniectando
restituta erat, ita ut Lachmannus‚ non quod codice G ca-
rebat, sed quod non satis caute de his locis iudicavit, a
vero aberrasse putandus sit. Itaque codice G reperto id
tantum in emendandis Catulli carminibus profecimus, ut his
viginti tribus locis coniecturae virorum doctorum iam libri
manuscripti testimonio firmentur.
Sed altera ex parte non desunt loci, quibus Lachmanni
libri D et L codici G praestant:
42, 13
Non assis facis? ο lutum, lupanar,
Aut si perditius potest qnid esse.

